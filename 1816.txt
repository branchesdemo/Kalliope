KILDE:Teksten følger C. V. P. Birkerod: <i>Bagateller</i>, P. D. Kispping Forlag, Kbh., 1816.
DIGTER:birkerod


T:Lina
F:Blandt Jordens de Skjønne jeg bedst monne lide
SIDE:3-4

Blandt Jordens de Skjønne jeg bedst monne lide 
Skjøn Lina, den fagre, rødmussede Pige,
Hvis Hjerte er ædelt, hvis Sjæl er kun Dyd, 
Ret skabt til at vorde en vakker Mands Fryd.

  En Throne skjøn Lina var værdig at pryde
Og skjønneste Lod paa vor Jord her at nyde; 
Thi aldrig man Lina saae Feil at begaae;
Og hende kan ikke Bagtalelse naae.

  Med trængende Næste hun villigen deler
Og Kummer og Sygdom ved Ømhed hun heler. 
O! heldige Mand, som faaer Lina til Brud!
Du takke bør derfor oprigtigen Gud.

T:Hvor man skal søge Døden
F:Søg i en Flaske Døden, Ven!
SIDE:4

Søg i en Flaske Døden, Ven!
Man ei skal straffe Dig,
Men søger Du i Floden den,
Du bli'r ulykkelig.

T:Drengen og Duen
U:(Oversat)
F:En Dreng bevæbnet med en Bue
SIDE:5-6

<!-- TODO: Kilde? -->

En Dreng bevæbnet med en Bue, 
Faaer Øje paa en snehvid Due, 
Der eensom højt i Træet sidder,
Og sagtelig han til den titter.
Skrax Glæde fylder Drengens Bryst, 
Paa den han styre kan sin Lyst.
Ei tøver han at spænde Buen,
Han sigter, skyder, træffer Duen,
Der endnu flagrer, falder ned
Ved ham, den ei har gjort Fortred.
Den rører sig, endnu den sukker,
Og strax derpaa den Øjet lukker.
Vor Dreng er ved den med et Hop 
Og flux den Døde tager op.
Men hvad er det! — Jeg Blod seer flyde,
Og det jeg kunde kold udgyde!
Han som Tyran betragter sig 
Og derved græder bitterlig.
Letsindig Glæde mange Taarer,
Som Letsinds Straf os tit udkaarer.


T:Efter Voltaire
F:Den usle Digter, som os med sin Muse plager
SIDE:6-7

Den usle Digter, som os med sin Muse plager,
Vildsvinet, som den raske Jæger jager.
En arrig Qvinde, som sig tænker kun at hævne
Og vellystdrukne Hjort; hvad andet vi vil nævne,
Som Stormens Raserie og Strømmens vilde Løb,
Skal før, end Narre bringes til at give Kjøb.

T:Selvmorderen
F:I Nattens Mulm og Mørke vandrer
SIDE:7-8

I Nattens Mulm og Mørke vandrer,
En Mand i rædselfulde Tanker.
Han agter ikke Stormens Susen, 
Ei Havets frygtelige Brusen;
Han Intet hører, Intet seer
Af Alt, hvad der omkring ham skeer.

Ved Havets Bred han stille staaer, 
Alt Bølgen til hans Fødder naaer, 
O! han gjør Mine den at favne,
Sex Børn en Fader da skal favne.
Et Nu! og han sig styrter ud.
Det er forbi, o store Gud!

T:Tyboe
F:Jeg tusind' haver dræbt
SIDE:8

"Jeg tusind' haver dræbt,"
Saa Tyboe os fortæller, 
"Og dem ti! Graven slæbt,
Jeg ingen Ting gjør heller." 
Stolt han omkring sig skuer;
Mærk, det var tusind - Fluer.

T:Drikkevise
F:Blandt fulde Pokaler mit Eden jeg finder
SIDE:9-10

Blandt fulde Pokaler mit Eden jeg finder. 
Kun disse allene til Jorden mig binder.
Lad Rigmanden eie kun Sølv og kun Guld 
Det ærgrer mig ei, naar min Flaske er fuld. 
Blandt Alfaders Gaver var ingen saa god,
Som Druernes klare, berusende Blod.

Et Glas eller tvende flux Sorgen forjager;
Ved flere i Modgang vi end ei forsager.
I Rusen vi alle saa gladelig troe
At Glæde og Lykke blandt os monne boe.
Og eier jeg ikke en eneste Hvid,
Jeg troer dog alligevel at jeg er rig.

At man mig bedrager, det agter jeg ikke, 
Naar blot jeg har fuldtop bestandig at drikke. 
Er Lykken Dig utro, jeg raader Dig, Ven! 
Sluk Sorgen i Malaga freidig kun hen.
I Rødviin Du drukne Din øvrige Sorg,
Og har Du ei Penge, tag Vinen paa Borg.

T:Skolemesteren
F:En Skolemester her i Landet
SIDE:10-16

En Skolemester her i Landet
At læse knap engang forstod. 
Dog kunde han til meget andet
Vel derfor ogsaa være god.
Han Trekort, Polskpas kunde spille, 
Han og friserede i Nød
Paa Slottet Grevens Frøken Nille;
Thi det var før hans Levebrød. 
Han altid fandtes udi Kroen; 
Foran ham stode tømte Glas;
Var han ei der, han sov i Loen 
Og udi Søvne sagde: "Pas."
Den gode Mand det engang hændte,
Da han til Staden kommen var.
At Halsen paa ham grusomt brændte 
Af Tørst, men denne Skik han har 
I næste Kippe den at flukke.
Sin Skik han ogsaa fulgte nu.
Og drak foruden dybt at sukke 
Vist trende Pægle ganske ud.
Det snurrigt om i Hjernen løber 
Alt sortner for den Skolemand. 
Han Intet udi Staden kjøber,
Thi Intet meer han sandse kan. 
Paa stadig Krik han modig stiger
Og dingler hid og dingler did; 
Dog dette endnu intet siger,
Thi han til Krikket sætter Lid
Men, ak! et Uheld Manden truer, 
See Himlen sortnes, Vee vor Helt! 
Man Rædsel allevegne skuer,
Og Uglen selv den tuder fælt.
Ja nu og springer Buxeknappen
Og over Veien løb en Muus;
Selv bange bliver endog Rappen 
Og løber for at naae et Huus.
Men dette Manden ei kan taale 
Han ned af Hesten sagte gleed, 
Og stak sig paa to Knappenaale,
Og skrækkelige Smerter leed. 
Hans Hest i Øjeblikker standser,
Thi den var gammel, dertil vant,
Men Manden, som ei noget sandser
Nu Roe i Søvnens Arme fandt.
Lidt efter komme tvende Gutter,
Som glade dette Spil ansee.
I Mandens Lommer Steen de putte, 
Og holde sig ei fra at lee.
Parykken hans de ogsaa vende, 
Og gjøre endnu ved ham meer;
I Søvne han ta'r paa at skjænde,
Hvorved end stærkere de leer.
Derpaa de Mandens Kjole vendte, 
Og satte ham paa Hesten op;
Dog ei de hermed end fuldendte
Endnu de ikke sagde: Stop.
De baglænds ham paa Krikket sætter 
Med Tømmen i den ene Haand, 
Som hen de under Halen retter
Og binder Manden fast med Baand.
Nu Hesten væk de hurtig jage.
Og denne løb i stærkest Trav;
Dog ei forbi, er Heltens Plage,
Jeg bange er, det bli'r hans Grav. 
Han vaagner op, og længe stirrer 
Han lige frem foran for sig;
Alt hvad han seer, ham meer forvirrer;
Han troer sig reent ulykkelig;
Thi at hans Hest har Halsen mistet
Det seer han jo og seer det grandt,
Men paa hvad Maade den er bristet,
Han endnu ei saa ret udfandt.
Da langt om længe hjem han kommer,
Han raabe vil til elskte Viv,
Men just han vender sine Lommer,
Paa Steen faaer fat, ja og paa Siv, 
Forbavset ned vil Manden springe
Men ei for Baand kan komme af; 
"Det kan til Naserie dog bringe"
Han raaber højt; hans Røst var brav. 
Hans Kone som den Raaben hørte
Blev angst og løb ret hurtig ud, 
Og Angsten hende derhen førte.
Da hun ham seer, hun raaber: "Stud!
Hvad er det dog for gale Løjer?
Din Kjole er vendt ganske om;
Hvad er dog dette for Optøjer?
Mon du er kommen vel fra Rom? 
Paa Hesten galt jeg seer ham sidde 
Med Baand jo bunden ganske fast. 
Hvo kan dog heri Rede hitte?
Jeg kan det ikke i en Hast."
"Ja, Kone!" sagte svarer Manden, 
"Min Hestes Hoved borte er,
Jeg dette siger dig for fanden,
Skjøndt du der vel nu ogsaa seer."
"Ih! du er gal!" saa svarer Konen,
"Du har nok atter været fuld?"
Thi hun i Huset sad paa Thronen
Og Manden var ei ganske huld.
Hun ned ham løser, ind ham jager
Hun selv gaaer med, forresten veed 
Om Skolemest'rens andre Plager
Vi ei den ringeste Beskeed.

T:Faderfryd
F:Naar en Flok af muntre Glutter
SIDE:17

Naar en Flok af muntre Glutter 
Froe omringe Faderen,
Spaae at blive raske Gutter; 
Hvilken Fryd er skjøn som den!

Faderglæden Intet ligner, 
Naar han skuer vakkre Smaae.
Han, dem alle kjær, velsigner 
Ingen kan han forbigaae.

Amme Moder Glæden deler, 
Glutterne er hendes Lyst.
Hun for alle lige kjeler;
Alle bar hun ved sit Bryst,


T:Gunnild
F:Amor svæver højt i Sky
SIDE:18-19

Amor svæver højt i Sky, 
Nærmer sig Gunildas By.
Buen alt han spænder op
Paa forgyldte Bjergetop.
Nu han Pilen lægger paa, 
Som skal Gunilds Hjerte naae.

Gunild ubekymret staaer,
Da hun mærker Amors Saar. 
Rolig, — ei som stille Hav,
Men som tause mørke Grav 
Var hun før, men nu ei meer,
Galt det ud med Gunild seer.

Hun en Yngling bliver vaer; 
Skjønnere hun seer ei har.
Gyldne Lokker hænge ned, 
Raske, diærve er hans Fjed. 
Hun ham Feighed ei tiltroer; 
Mars vist i hans Hjerte boer.

Gunild snart hans Fortrin saae, 
Ønsker ham til Mand at faae. 
Barmen svulmer Dag og Nat. 
Undres ei! Faaer Amor fat
Paa Jer! Piger! saa forbi
Er Jert Ungdoms Fjaserie.

Gunild venter længselfuld, 
Han skal blive hende huld. 
Der gaae Dage, der gaae Aar
Før hun Ønsket opfyldt faaer. 
Nu er Ludvig Gunilds Mand; 
Begge boe i Amors Land.

T:Lad Lærde sig plage
F:Lad Lærde sig plage
SIDE:20-21

Lad Lærde sig plage, 
Kun Nætter og Dage 
Med Aaret at finde
Da Verden blev til. 
Dem reise et Minde 
Hvo Pokker der vil.

Min Flaske min Glæde 
Skal være, og væde
Min tørstige Tunge
Naar den bliver tør. 
Naar hæs er vor Lunge
Da drikke vi bør.

Min Flaske jeg priser; 
Den Veien mig viser
Til Held og til Lykke 
Her paa vores Jord.
Lad Sorger kun trykke 
Den, som det ei troer.

O! at jeg et Minde
For dig kunde finde,
Jeg skulde ei vente,
Det sværger jeg paa,
Det til dig at hente; 
Du det skulde faae.

T:Til M.
F:Hulde Yngling! Livets Vaar
SIDE:21

Hulde Yngling! Livets Vaar, 
Som Du har, Du godt anvende,
Da Du kan i Fremtids Aar 
Glade Blik til Fortid sende.


T:Afskeden
F:De Folk, de nu vandre saa mørke herfra
SIDE:22

De Folk, de nu vandre saa mørke herfra. 
Med Venner de Afsked vil tage.
Alfader! I Skjæbnen sig finde dem lad 
Og troe lad dem komme tilbage.

Frygter ei! thi atter de komme igjen,
Det spaaer jeg, og ei skal jeg feile.
Til Vognen da følger dem trøstig kun hen,
Som til Eders Kjerlighed beile.

"Farvel!" o! jeg hører det sørgelig' Ord 
"Gid Himmelen maa Jer ledsage."
Bort Vognen nu ruller med Venner i Nord 
Kun Haabet, det bliver tilbage.

T:Oldtid og Nutid
F:Tider svandt, da Konning Frode
SIDE:23-24

Tider svandt, da Konning Frode,
Som man har kaldt den Fredegode,
I Norden Love gav saa viis,
Da Norden var et Paradis.

I Hytten og Paladset boede
Folk, som hverandre gjerne troede,
Foruden Skrift, paa blotte Ord, 
Nu meer det er ei saa i Nord.

I Troskabs Sted har Trædskhed sneget 
Sig ind hos os, og hiin er veget.
O gyldne Tid, kom snart igjen
At Ven kan atter troe sin Ven!

Men, ak! vi kan det ikke haabe;
Thi under Trædskheds fule Kaabe
Definder sig vor Tid for vel,
Til sig at ønske Oldtids Held.

T:Hvad Enhver kan
F:En Cæsar kom, og saae, og vandt
SIDE:24

En Cæsar kom, og saae, og vandt; 
Jeg ogsaa kom, og saae, og fandt
En Pige uden Lige;
Dog hvad vil det vel sige!
At komme og at see er let,
Det kan Enhver;
Men vinde, deri stikker det,
Det Knuden er.

T:Ønske
F:Lykkelige Dag! du et Lys frembragte
SIDE:25

Lykkelige Dag! du et Lys frembragte, 
Som i Glands langt Solens overgaaer. 
Lykkelige Dag! du, som Lise skabte
Atter klar og skjøn for os du staaer. 
Sytten Gange er du reen oprunden 
Siden Lises Aasyn skued' dig
Første Gang, og hvergang er du svunden 
Glad ved hende at see lykkelig.
Ofte endnu du for hende rinde
Op, og derpaa atter glad bortsvinde
Naar du Lises Lykke uforandret seer.
O, det skee! og jeg ei ønsker hende meer.


T:Hvad vi ere
F:Vor Jord er lille bitte kun
SIDE:26

Vor Jord er lille bitte kun
I Verdensrummets Hele.
For Gud den var et: "Vorde!" kun
Som alt det Skabtes Dele.
For os den derimod er stor,
For os, som her paa Kloden boer. 
Men vi, hvad ere vi vel og,
Som Jordens Herrer hedde? 
Et Støv, det er endnu ei nok,
Et Intet maae vi hedde.

T:Livet
F:Ved Havet Livet lignes kan
SIDE:27

Ved Havet Livet lignes kan
Og Penge er dets Færgemand;
Thi hvo paa Jorden Penge feileir
Kun daarlig gjennem Livet seiler.


T:Sammenligning
F:En Præst kan sammenlignes med et Speil
SIDE:27

En Præst kan sammenlignes med et Speil,
Thi begge vise, men ei rette Feil.


T:Min Barndom
F:Min glade Barndoms skyldfrie Dage
SIDE:28-29

Min glade Barndoms skyldfrie Dage
Som Dug for Solen svunde bort,
Og komme aldrig meer tilbage.
Hvor Barndomstiden dog er kort!

Naar jeg ved muntre, raske Lege 
Mig tumled' om, jeg var saa glad! 
Ak! alt for snart de Glæder vege
Som Daarerne kun spotte ad.

Og selv til Skolen fro jeg vandred',
Og gik til den, som til en Leeg;
Mit Sind var stedse uforandret;
Min Munterhed med Dagen steeg.

Jeg kjendte ei til Sorg og Kummer 
Og troede hele Verden god.
Saa sød og rolig var min Slummer; 
Thi Fredens Engel hos mig stod.

Naturen selv mig syntes bedre
Og Somren endnu mere varm.
Jeg troede ædle alle Fædre, 
Og Fryd kun throned' i min Barm. .

Mig elskte hulde Moder saare,
Med Fader bød mig hylde Dyd, 
Og bad mig den til Leder kaare,
Som saliggjør fra Nord til Syd.

Erindringen kun staaer tilbage, 
Dog ogsaa denne er mig kjær, 
Og aldrig skal jeg denne tabe;
Saalænge som jeg aander her.


T:Til H ....
F:I Norden fordum Troskab gjaldt
SIDE:30-31

I Norden fordum Troskab gjaldt
I Venskab for den største Dyd,
Og Ven for Vennen gjerne faldt,
At hævne ham det var hans Fryd.

Me n hvor den Troskab findes meer? 
Fast sjelden som Fugl Phoenix man 
I Norden, ja paa Jord, den seer;
Kun stundom man den finde kan.

Men finde vi en trofast Ven,
Vi eie meer, end Perus Guld;
Thi til, som Støv, han smulrer hen
Han er os evig, evig huld.

Saaledes har jeg funden Dig,
Min elskte Ven! i kolde Nord. 
Dit Venskab gjør mig lykkelig,
Hvor end jeg er paa denne Jord.

T:Vilhelms brændende Kjerlighed
F:Naar Stormanden Ærens Gudinde kun hylder
SIDE:31

Naar Stormanden Ærens Gudinde kun hylder 
Og svimlende stræber dens Tempel at naae;
Og Fraadseren Maven med Æde kun fylder,
Og ønsker en Mave til sin end at faae,
Jeg dem ei misunder den daarlige Lyst,
Men Lise jeg trykker saa glad til mit Bryst,
Og naar hun mig kysser, ei for Millioner
Jeg solgte de Kysse, ei Kongernes Kroner 
Betale mig kunde, den Fryd, som jeg nød; 
Thi Neetar det var, som af Læberne flød.

T:Charade
F:Mit første og andet af Mennesket er
SIDE:32

Mit første og andet af Mennesket er;
Mit tredie og fjerde har Tiggeren kjær;
Mit Hele frabeder sig sikkert Enhver.
