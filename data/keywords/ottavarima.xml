<?xml version="1.0" encoding="UTF-8"?>
<keyword id="ottaven">
  <head>
    <title>Ottaven</title>
    <pictures>
        <picture src="pulci.jpg">Pulci ses i en detalje fra Filippino Lippi: <i>Resurrezione del figlio di Teofilo e san Pietro in cattedra</i>, Basilica di Santa Maria del Carmine, Firenze..</picture>
        <picture src="faerie-queene.jpg">Titelbladet til Edmund Spensers <i>The Faerie Queene</i>, trykt i 1596 til William Ponsonby.</picture>
    </pictures>
  </head>
  <body>
    En strofeform på otte femfods jambiske vers, typisk med enderimene a b a b a b c c. Formen er af italiensk oprindelse og også kendt under betegnelsen <i>ottava rima</i>. Boccaccio og andre bruger formen allerede i 1300-tallet. Målet blev snart normalformen for al italiensk episk digtning og kendte varianter findes i værker af <a poet="ariosto">Ariosto (1474-1533)</a>, <a poet="berni">Berni (1497-1536)</a> og <a poet="tasso">Torquato Tasso (1544-1595)</a>. Det er dog Pulci som med <a work="pulci/1481"><i>Morgante Maggiore</i> (1481)</a> opfandt den ironisk-heroiske stil, som ottaven oftest forbindes med.
<!-- EN TODO MERE -->
    Spensers <a work="spenser/1590"><i>The Faerie Queene</i> (1590)</a> er skrevet på en variant af ottaven, hvor et ekstra vers er tilføjet stroferne. Denne form kaldes også <i>ottaiia rima</i> eller <a keyword="spenstrofe">den Spenserianske strofe</a>. I den engelske litteratur er det mest kendte værk på ren ottava rima uden sammenligning Byrons impossante <a work="byron/1821"><i>Don Juan (1821)</i></a>. Byron viderefører med <i>Don Juan</i> den genre som Pulci opfandt. Imidlertid synes Spensers strofe dog i sin struktur at ligne en variant af <a poet="chaucer">Chaucers</a> strofe i <i>The Monkes Tale</i> fra Canterbury Tales. Det er dog svært at sige, om det er fra engelsk eller italiensk, ottaven og dens varianter gør sit indtog i Danmark. (Cf. Arnholtz §82, pp189ff.)

    På dansk grund skylder vi den største ottave-produktion <a poet="mueller">Frederik Paludan-Müller (1809-76)</a>, der med <a work="mueller/1833"><i>Dandserinden</i> (1833)</a>, <a work="mueller/1834"><i>Amor og Psyche</i> (1834)</a> og <a work="mueller/1842"><i>Adam Homo</i> (1842)</a> for alvor giver denne eksotiske strofe et mere hjemligt islæt. Undervejs i især <i>Dandserinden</i> og <i>Adam Homo</i> når han at indføre en række variationer, og hos Arnholtz lyder det om disse to værker, at <i>»ottaven [bliver] på én gang intensiveret og liberaliseret«</i>: udover at skrive nogle variationsmønstre over fletrimene ind i stroferne, mestrer han også strofen godt nok til at give det et snart hvilket somhelst udtryk, både høj og lav stil, og dette gør påvirkningen fra Byrons <i>Don Juan</i> tydelig. Desværre har ottaven ikke samme gennemslagskraft i Norden som visse andre italienske strofe- og versformer (<a keyword="sonnet">sonetten</a> er bare ét eksempel), og eksemplerne er få. "Universaldigteren" <a poet="oehlenschlaeger">Oehlenschlæger</a> når naturligvis at afprøve ottaven og nært beslægtede varianter heraf, bl.a. i <xref poem="oehlenschlaeger1999062804"/> og <xref poem="oehlenschlaeger2001052910"/>, derudover også <a poet="heibergjl">Heiberg</a> i <xref poem="heibergjl2001042803"/>. Flere navne kan nævnes, men hos ingen opnår ottaven den samme status som hos (og for) Paludan-Müller, og er næsten udelukkende begrænset til at omhandle folkeviseemner.
    <!-- TODO:
* Henvis til (Tassos? Næsten rigtigt! Ariost er the man) Orlando.
* Målet kendes også som Orlando-strofen.
-->
  </body>
</keyword>
